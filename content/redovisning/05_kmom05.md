---
---
Redovisning kmom05
=========================

Berätta kort om erfarenheterna med din undersökning av webbplatsers laddningstid och vad du kom fram till.
----------------------------------------------------------------------------------------------------------

Det är tydligt att antalet resurser på den typen av
webbplatser som jag undersökte är ganska högt. De
använder sig av många scripts och framför allt många
bilder då det är en stor del av webbplatsens syfte.
Då det kan leda till att mängden bilder blir svår att
minska, kan man behöva kolla på ramverk och allmänna
scripts och göra en bedömning om huruvida man behöver
tillräckligt mycket från ett ramverk för att det ska
vara värt att behålla.

Har du några funderingar kring Cimage och dess nytta och features? Vilka bildverktyg använder du själv normalt sett?
--------------------------------------------------------------------------------------------------------------------

Själv har jag i princip inte jobbat med bilder på webben
i någon seriös utsträckning tidigare. Därför har jag inte
använt några sådana verktyg. Jag gick en webb-kurs på
gymnasiet där vi spenderade kanske halva tiden i Photoshop.
Jag kommer dock inte ihåg tillräckligt mycket från det
för att ha någon direkt nytta av Photoshop utan att behöva
börja om mer eller mindre från början.

CImage å andra sidan verkar vara ett väldigt smidigt verktyg
för små ändringar. Självklart om man vill göra lite större
ändringar på bilder är det nog lättare med ett GUI. Men som
sagt, till småsaker som att rentutav ändra storlek på
bilder eller lägga på något enkelt filter verkar CImage
perfekt då man aldrig behöver lämna text-editorn eller ens
hålla koll på olika versioner av samma bild i sin mapp-struktur.

Hur gick det att jobba med modulen @desinax/figure och hur är din syn på modulen?
---------------------------------------------------------------------------------

Det här är en sådan less-modul som jag definitivt ser poängen
med och gillar. Det är lätt, och behandlar bara ett visst
område utan att försöka göra precis allt. Det gick väldigt
bra att jobba med den tycker jag. Jag stötte aldrig på några
problem utan allt bara fungerade. Precis som det ska vara!

Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?
-----------------------------------------------------------------------------------------------------------------------------------------------

Tidigare har jag inte haft någon uppfattning om det då jag
inte riktigt hållt på med bilder så mycket. Jag inser nu att
det är en viktig del, trots dagens teknik med snabbt internet
och allmänt hög prestanda. Det spelar ingen roll om många har
snabbt internet om inte *alla* (inom målgruppen) har det.

Jag kan dock tänka mig att bildbehandling kanske kommer bli
en sådan sak som man måste göra men som inte känns roligt.
Inte för att allt måste vara roligt eller så men man kan
nog tröttna ganska snabbt. CImage och liknande verktyg
(skulle gissa att det finns fler men vet inte om några andra)
kommer nog dock underlätta en hel del och mer eller mindre
göra bildbehandling till ett non-problem, för mig i alla fall.

Vilken är din TIL för detta kmom?
---------------------------------

Jag har "alltid" vetat att bilder tar en hel del plats, men
jag har nog aldrig insett hur mycket det påverar på en webbplats.
Det är definitivt något jag måste (och kommer) ta med mig till
framtida projekt!

Detta innehåll är skrivet i markdown och du hittar innehållet i filen `content/redovisning/05_kmom05.md`.
