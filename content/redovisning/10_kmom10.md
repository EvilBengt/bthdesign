---
---
Redovisning kmom10
=========================

Uppdrag 1: Analys aktuell webbplatsdesign
-----------------------------------------

Här valde jag att analysera webbplatser för olika flybolag.
Sådana sidor har självklart ett stort behov av att locka och
hålla kvar kunder, och webbplatsens design är då väldigt viktig.
Jag valde Ryanair, Norwegian och SAS då det var de flygbolagen
jag kom på för tillfället.

Jag gick igenom varje webbplats och analyserade hur de viktigaste
delarna var designade. En sådan webbplats kräver ofta att det finns
ett tydligt flöde som leder användaren genom sidan.

När jag gick igenom var webbplats letade jag efter tydliga
designelement och -principer och tänkte hur de används för att locka
och guida användaren. Jag var noga med att dokumentera de färger
som användes då det oftast känns som det som man märker först och som
sätter stämningen på en webbplats.

Uppdrag 3: Webbplats
--------------------

Här valde jag att utgå från min me-sida. Anledningen är att det, i
detta fallet känns lättare och vettigare att utgå från något som man
har koll på hur det fungerar. Hade jag valt att börja om från början
hade jag behövt krångla med en massa boilerplate-stuff för att få igång
sidan. Sidans struktur är såklart väldigt lik den hos me-sidan då
ramverket bestämmer det allra mesta.

När det kommer till innehållet har jag försökt bygga upp en liten
karaktär kring Bew Gorp. Jag hittade även en väldigt enkel webbsida för
att "designa" loggor gratis. Jag hittade där en rätt så intressant logga
som jag färglade med temats färger.

Uppdrag 4: Tema
---------------

Även här valde jag att utgå från tidigare kursmoment. Jag valde mitt tema
från kmom06 och byggde vidare en hel del på det. Till och börja med rensade
jag bort allt från tidigare kursmoment som inte användes. Jag valde att
lämna bakgrunden som den var då jag var mycket nöjd med den och tyckte att
den passade till ändamålet. Jag valde dock att introducera en ny färg
som komplement till den orangea huvud-färgen.

Den blå accent-färgen använder jag nu till länkar och andra detaljer för
att ge lite liv åt sidan. Jag använder även samma designelement vad gäller
h1-rubriker där jag vänder på färgerna. Jag har där en orange bakgrund med
"mellangrå" textfärg. För lite mer djup och perspektiv lade jag, utöver den
vanliga skuggan en blå hård skugga som ger illusionen att rubriken ligger på
något blått.

De två huvudfärgerna återspeglas i loggan som jag skrev om innan. Jag använde
även loggan i full storlek på förstasidan. Både för att få in lite fler bilder
på sidan, och även för att använda loggan lite mer.

Allmänt om projektet
--------------------

Allt som allt är jag rätt nöjd med resultatet. Självklart hade det kunnat bli
bättre om jag hade haft mer tid, men tid har det varit rätt ont om för mig
i denna kursen. Själva arbetet med hemsidan tog inte så lång tid som jag hade
trott, vilket som tur är betyder att jag hinner lämna in i tid.

Om jag tänker tillbaka på vad jag gjort kan jag faktiskt, för en gångs skull
inte komma på något särskilt som krånglade. Det tekniska har fungerat helt
ok. En synpunkt som jag har skulle dock var att det kan vara rätt svårt att
komma på innehåll till sidan. Jag blev lite förvånad över att man inte fick
använda Lorem Ipsum eller liknande som man brukar.

Att kopiera text är inte heller särskilt lätt då man ska hitta något som
passar, och som man får kopiera. Jag kan inte föreställa mig hur och var
man skulle kunna hitta något sådant men det är möjligt att det är något jag
missar/inte tänker på.

Som det blev för mig så stal skrivandet lite fokus från själva hemside-byggandet
och designen. Det är lätt att man tänker sig att det bara är att slänga ihop
något, men det är inte alltid så lätt att komma på något vettigt. Därför blev
det att jag hittade på en enkel karaktär typ för att komma på något att skriva.

Allmänt om kursen
-----------------

Det enda jag kan komma på något om vad gäller material är nog designelement och
-principerna. Jag hade rätt svårt att konkretisera just designprinciper. De
resurserna som fanns att tillgå verkade inte passa in riktigt i vad jag kanske
hade behövt. Jag har inget emot abstraktioner och sådant då jag förstår mycket
väl att det är extremt viktigt för att lära sig, men den här gången kändes det
svårare än vanligt.

Då jag legat efter större delen av kursen har jag faktiskt inte använt så
jättemycket av varken material eller föreläsningarna. Därför har jag svårt att
säga något om just det. Jag känner dock ändå att jag lärt mig en hel del vilket
såklart är det viktigaste.

Sedan känner jag nog lite som så att trots att det är nyttigt att lära sig jobba
i ett ramverk, har det känts som att det mest har bromsat. Det finns saker som jag
känner skulle ta för mycket tid att lära sig i ramverket men som jag lättare hade
kunnat lösa om jag skrivit sidan utan ramverk. Då har det ofta blivit att jag fått
lämna de sakerna då jag inte har hunnit börja rota i ramverket för att ändra småsaker.
Jag tror nog inte heller det hade varit bättre med något annat ramverk, utan det
är nog just det faktum att det är ett ramverk som är det svåra.

Som sagt förstår jag vikten av att vänja sig vid att arbeta i ramverk, men som jag
förstod kursen så var väl tanken lite att ramverket skulle underlätta och göra så man
slipper tänka på allt underliggande utan kan fokusera på designen. Det är mycket möjligt
att det har gjort så för vissa som ändå inte är riktigt bekväma med html och css.
Men för mig har det nog inte underlättat allt för mycket.

Hoppas det inte var allt för drygt att läsa, och för negativt. Jag känner fortfarande
att jag lärt mig en hel del om design som sagt. Och nu har jag även lärt mig hur det
är att "sitta fast" i ett ramverk. Rent generellt så känner jag mig nöjd med kursen.
Hade jag varit lite snabbare i början hade det nog känts bättre dock. Ett betyg är ju
svårt som vanligt med kanske 8/10 just för att det ibland kändes som mycket jobb för
lite vinst eller så. Jag kan mycket väl tänka mig att rekommendera kursen till vänner
då jag generellt tycker att utbildningen är jätte-bra.