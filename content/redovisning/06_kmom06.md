---
---
Redovisning kmom06
=========================

Hur känns det att tänka i termer av designelement och designprinciper?
----------------------------------------------------------------------

Jag tror nog jag har hyffsad koll på vad de innebär men jag känner att
det kan vara svårt att applicera det ibland. Själva idén med att skilja
på designprinciper och -element förstår jag som att element mer eller
mindre är verktyg för att följa designprinciper.

Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?
---------------------------------------------------------------------------------------------------------------------------------------------------------------

Det jag tyckte kanske var mest intressant i resultatet jag fick fram var
nog hur alla tre resultat-sidor såg nästan exakt likadana ut. Jag tycker
det visar på hur man i det fallet hittat en design som fungerar väldigt
bra, och därför finns det ingen anledning att hitta på något nytt.
Annars skulle jag nog säga att jag nu ser lite mer hur webbplatser är
designade. När jag ser något designigt på en webbplats, som jag inte
reflekterat över innan, kan jag nu känna igen det och förstå lite hur
den som designade sidan tänkte.

Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?
-------------------------------------------------------------------------------------------------------------------------------------------

Uppgiften om designelement tycker jag gick rätt så bra. Jag är väldigt
nöjd med resultatet. Jag tycker det var kul att testa på lite med
gradients vilket jag aldrig gjort innan, i detta fallet tycker jag
det blev väldigt bra. Skuggor och sådant ger en liten intressant effekt
och får det att se ut som att sidans olika delar ligger på varandra.
Lite 3D är aldrig fel, med betoning på *lite*.

Sedan var det uppgiften med designprinciper. Den blev nog, mot förmodan,
en av de svåraste uppgifterna på länge för mig. I andra sammanhang brukar
jag inte ha några problem med att förstå och kunna implementera något
abstrakt (designmönster till exempel). I detta fallet var det väldigt
svårt tycker jag men resultatet blev väl kanske inte helt fel i alla fall.

Har du en uppfattning om “the final touch” och vad det kan vara i sammanhanget webbdesign?
------------------------------------------------------------------------------------------

Definitivt. "The final touch" är något jag ofta spenderar majoriteten av
min tid med om jag hinner och kan. När man håller på med något själv
märker man verkligen hur mycket småsaker påverkar helheten i en design
eller även i ett program. På en sida som denna kanske man skulle gå
igenom allting o testa hur det känns med större marginaler, kanske
ändra hur länkar och navigation ser ut. Det finns nästan alltid något
man skulle kunna/vilja göra om och göra bättre.

Vilken är din TIL för detta kmom?
---------------------------------

Att det ibland är svårare än man tror att konkretisera lite mer abstrakta
termer inom design så som designprinciper. Det känns som att man förstår
vad som menas men när man väl ska göra något med det tar det stopp. På
något sätt känns det lättare att kolla på en design och utvärdera den,
än att bygga en egen design efter principerna.

Detta innehåll är skrivet i markdown och du hittar innehållet i filen `content/redovisning/06_kmom06.md`.
