Redovisning kmom02
=========================

Vad tycker du om LESS och det sättet vi jobbar med LESS-moduler?
----------------------------------------------------------------

Jag kan tänka mig att det kan vara lätt att strukturera koden om man använder less. Det har
även en hel del smidiga funktioner. Dock känns det som att det mest krånglat till det för mig
för tillfället då koden har varit utspridd i olika filer och jag inte är helt 100 än på hur
jag ska strukturera den. Självklart är det något man lär sig med tiden och jag tror nog jag
kommer börja gilla det om ett tag. Tills dess håller jag mig nog till ren css, i alla fall
i en fil, i egna projekt.

Är du bekant med Makefiler och make sedan tidigare, eller något liknande byggverktyg? Vad anser du om det?
----------------------------------------------------------------------------------------------------------

Nej, jag har aldrig hållit på med något liknande. Det tar ett litet tag att vänja sig vid
det extra steget att kompilera så fort man vill testa lite. I egna projekt med statiska sidor
har jag använt browsersync som automatiskt refreshar webbläsare när man ändrar i koden. Det
kombinerat med auto-save i VS Code gör att man endast behöver skriva sin ändring och
lagom till man flyttat blicken till andra skärmen har det uppdaterats. Visserligen är det bara
ett simpelt kommando att köra men hur man än vrider och vänder på det blir det ett extra steg.

Hur kändes det att kompilera LESS till CSS, var det något du reflekterade över?
-------------------------------------------------------------------------------

Det blev en hel del nytt på en gång, namespacing med variabler var lite annorlunda och hur de
skriver över varandra. Det beter sig inte som ett vanligt programmeringsspråk men inte heller
som vanlig css vilket gör det lite förvirrande ibland. Jag behövde dock inte tänka så mycket
på det då jag inte använde variabler i någon större utsträckning.

Kommentera ditt tema, hur kan man beskriva dess design och hade du några planer på “design” när du byggde ditt tema?
--------------------------------------------------------------------------------------------------------------------

Temat är väldigt likt det från kmom01 dock med två- och tre-kolumners layout. Tanken med det
är att det ska vara snällt mot ögonen (mörk bakgrund och ljusgrå text). Accent-färgerna är
tagna från loggan då jag tycker de passar bra och är rätt lugna. I övrigt hade jag inga
stora revolutionerande planer på designen. Jag tyckte att den senaste fungerade hyffsat, så
jag satsade mest på att fixa till den.

Vilken är din TIL för detta kmom?
---------------------------------

Något som jag märkte i webbserverprogrammering 2 på komvux och verkligen har fått känna på nu.
Det är ofta väldigt svårt att sätta sig in i någon annans kod och struktur. HTML-strukturen i
Anax är helt ny för mig och än så länge har jag ingen aning om vad alla divar och klasser är
tänkta att göra. Jag har sådan tur att jag lär mig webbprogrammering just nu när css-grid börjar
komma igång, den löser många problem och gör att man oftast kan klara sig utan dessa advancerade
strukturer. Att css-grid finns betyder dock inte att den används överallt, så man måste fortfarande
lära sig de "gamla" metoderna.

Detta innehåll är skrivet i markdown och du hittar innehållet i filen `content/redovisning/02_kmom02.md`.
