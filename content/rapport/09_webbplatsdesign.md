Kmom10 Aktuell webbplatsdesign
==============================

Denna rapport kommer behandla aktuella
trender inom webbdesign, specifikt för
flygbolag.

Urval
-----------------------

Flygbolag och liknande har självklart ett stort behov att
locka och behålla kunder. Det största sättet de får kunder
på är via internet. Jag har därför valt att analysera
webbplatser för tre olika flygbolag.

De webbplatserna jag valt är:

* [Ryanair](https://www.ryanair.com/se/sv/)
* [Norwegian](https://www.norwegian.com/se/)
* [SAS](https://www.sas.se/)

Metod
-----------------------

Jag kommer gå igenom varje webbplats i isolation och till
viss del följa dess tänkta flöde. Jag kommer leta efter
olika designelement och designprinciper som står ut och/eller
upprepar sig på var webbplats. Jag kommer analysera färgval
såväl som luftighet och typsnitt.

Resultat
-----------------------

#### Ryanair

Här används en enkel vit bakgrund med element i många olika
färger. Blått är dock den tydligaste och mest använda färgen.
Gult används som accentfärg.

Sökfunktionen på startsidan är tydlig och centrerad på sidan.
Flikar används för att visa att det finns fler sökfuntioner.
Den horisontella gränsen mellan sökfönstret och flikarna
matchar mot flash/banner-reklamen i bakgrunden vilket teoretiskt
sett låter bra men ser lite enkelt ut.

Typsnittet är ett enkelt sans-serif. Webbplatsen använder sig
inte av särskilt mycket grafik eller bilder. Dock används en
moln-linkande bild för inramning/avgränsning av footern.

I övrigt känns webbplatsen mycket luftig och enkel. Bortsett
från en stor mängd reklam på startsidan, visas endast den
information som är mest relevant.

På sidan används inga skuggor eller liknande effekter för att
simulera djup. Trots det känns inte designen allt för platt
då borders och olika nyanser av bakgrundsfärgen används för
att avgränsa innehållet.

#### Norwegian

Även här används en vit bakgrund med en stor flash-bild på
startsidan. Sökfönstret ligger rakt på flash-bilden med en
liten drop-shadow som ger lite djup.

Accentfärgen är två olika toner av röd. Rubriker, övrig text
samt flikar och avgränsande detaljer använder en mörk blå
färg. Vissa områden så som footer på sidan har en ljusare
grå färg som bakgrund.

Längre ner på startsidan finns stora "cards" med erbjudanden
och priser. Den röda färgen som tidigare agerade accent-färg
används här i mycket större utsträckning. Här används
däremot inga skuggor.

Den allt mer bekanta hamburgarmenyn används här även på
desktop-versionen. Istället för en in-hoppande sidebar
skriker en helsida i rött med vit text rakt i ansiktet
på en.

Sidan för sökresultaten är här fylld med information i
sidebars och allt möjligt. Typsnittet är på den mindre
sidan så det går inte särskilt fort att läsa vad allt
handlar om.

#### SAS

Det första intrycket man får från startsidan är att
SAS verkligen, *verkligen*, gillar blått. Huvuddelen
av sidan använder en, som vanligt, vit bakgrund till
skillnad från en övre del under headern och bakom
innehållet som använder en djup blå färg.
Färgschemat skulle kunna beskrivas som monokromt.

Sökfönstret är här knappt ett fönster utan bara en
rad som mer eller mindre råkat hamna i början
på sidans övriga innehåll. Inga skuggor eller liknande
används på sidan.

Typsnittet är även här ett enkelt sans-serif. Rubriker
och liknande använder versaler i vit text på blå bakgrund.

Söksidan använder sig endast av en djup blå färg som
som bakgrund. Informationen presenteras i en enorm tabell
med vit bakgrund.

Hela webbplatsen velar mellan rundade och icke-rundade hörn
verkar det som. Flikarna på resultatsidan till exempel har
rundade hörn, förutom den valda som dessutom sticker ut.
Tabell-headern som flikarna sitter på har i sig inga rundade
hörn.

Analys
-----------------------

Dessa sidors syfte är så klart att göra det hyffsat enkelt
kunden att beställa sin biljett. Det reflekteras oftast i
designen med tydliga rutor centrerade på sidan för att leda
användaren.

I övrigt är webbplatserna väldigt ljusa och, förutom SAS,
väldigt färgglada. SAS webbplats är färgglad på sitt sätt,
men bara med blått.

Skuggor och liknande efekter för djup används sparsamt och
3D-effekter får man leta länge efter. Webbplatsernas
design är till största delen enkel och tydlig, utan en massa
animationer och effekter.

Referenser
-----------------------

* [Ryanair](https://www.ryanair.com/se/sv/)
* [Norwegian](https://www.norwegian.com/se/)
* [SAS](https://www.sas.se/)

Övrigt
-----------------------

Undersökning genomförd och rapport författad av Anton Johnsson Håkansson,
Webbprogrammering Distans 120hp, Blekinge Tekniska Högskola.